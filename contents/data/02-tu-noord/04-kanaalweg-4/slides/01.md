---
meta:
  heading: Geodesie
viewer:
  bbox: [4.367721,52.008052,4.369328,52.008761]
  rotation: 212
xyz:
allmaps:
  - annotation: kanaalweg4-bg.json
    label: Begane grond
geojson:
  - filename: kanaalweg4-bg-collegezaal.geojson
    label: 
  - filename: kanaalweg4-bg-concierge.geojson
    label: Aangebouwd buiten het hoofdgebouw [is] een bergplaats voor de verdere instrumenten der driehoeksmeting, een woning voor den concierge en een loods voor de wagens, waarmede in den zomer de meetploegen uittrekken, ieder bestaande uit twee ingenieurs met eenige ondergeschikten, en waarin al de instrumenten en verder toebehoor der ploeg zijn opgeborgen. (H.H.R. Roelofs Heyrmans 1906)
  - filename: kanaalweg4-bg-directeurswoning.geojson
    label:
  - filename: kanaalweg4-bg-grootezaal.geojson
    label: Het bij het binnentreden meest in het oog loopende gedeelte van het gebouw is de groote zaal. die bestemd is voor oefeningen in de regeling en het gebruik van landmeetkundige instrumenten. Deze groote ruimte, lang 52 m, beantwoordt aan de strenge eischen, die men ook thans nog aan het onderwijs stelt, en men zoekt deze tevergeefs in de geodetische instituten van buitenlandsche technische hoogescholen. (Westendorp 1930)
  - filename: kanaalweg4-bg-reparatie.geojson
    label:
  - filename: kanaalweg4-bg-toren.geojson
    label:
---
Begane grond - Context en inrichting

"Het eerste ontwerp voor het gebouw van Geodesie dateert uit 1891. Vier jaar later werd het gebouw in gebruik genomen. Geodesie werd met een dubbele bestemming gesticht. De dienst der rijksdriehoeksmeting had een nijpende behoefte aan ruimte, en zou tijdelijk in het nieuwe gebouw voor Geodesie gehuisvest worden, samen met de afdeling landmeten en waterpassen van de Polytechnische School. Deze “tijdelijke” oplossing duurde echter vierendertig jaar." (Macel et al., 1994)

"De lokalen in het hoofdgebouw der Polytechnische School, waar landmeten en waterpassen werden gedoceerd, waren reeds langen tijd onvoldoende. Reeds Cohen Stuart had herhaaldelijk op de beperkte ruimte gewezen. Een zoogenaamde sterretoren (in 1901 afgebroken) met eenige kleine kamertjes en een eenigszins grootere collegezaal, ziedaar de geheele beschikbare ruimte, waarin de groote en kostbare instrumenten moesten worden opgeborgen. Bovendien had na 1879 de Rijkscommissie voor de graadmeting ook hier nog haar verblijf, totdat deze, na een kamer op de Breestraat, en voor den tijd van een jaar het woonhuis Oude Delft 33 (1889) betrokken te hebben, tijdelijk in het oude Postkantoor werd geherbergd.

Schols heeft voortdurend de klachten herhaald, zoodat eindelijk de onvoldoendheid der lokalen een erkend feit werd, toen de Minister Mackay in December 1889 in de Tweede Kamer verklaarde, dat deze lokalen "zoo bekrompen zijn en zoo slecht ingericht, dat er noodzakelijk meer ruimte moest verschaft worden en dat reeds een plan in overweging was, om nieuwe lokalen daarvoor in te richten". Dit zou vermoedelijk geschied zijn door nog ergens een stuk op of aan te bouwen, ware het niet, dat de secundaire driehoeksmeting met hare eischen een ruim opgevatte inrichting noodzakelijk maakte en de Regeering de beide belangen ter gelijkertijd wenschte te behartigen. Hiertoe bestond volgens den Minister Mackay des te meer aanleiding, wijl een en dezelfde hoogleeraar belast was met de leiding der triangulatie en het onderwijs in de geodesie, terwijl de werkzaamheden voor de secundaire driehoeksmeting mede dienstbaar gemaakt werden voor de opleiding der leerlingen van de Polytechnische School.

In de Memorie van Antwoord verklaarde de Regeering, dat de som van f 223,000 inderdaad noodig was om "op een degelijke doch eenvoudige wijze in de sinds lang gebleken behoefte te voorzien" en, dat het terrein der Polytechnische School te klein en ongeschikt van vorm was, terwijl een bouw aldaar "de luchttoetreding in de laboratoria op zeer hinderlijke wijze zou belemmeren." Het nu voor den bouw bestemd terrein in den Wippolder, groot 68 Aren, heeft den gewenschten langwerpigen vorm en is het gunstigst gesitueerd om bij de waarnemingen geen hinder van de spoortreinen te ondervinden.

In begin 1891 was het ontwerp door den heer J. van Lokhorst gemaakt. 5 December 1891 had de aanbesteding plaats en 15 Mei 1995 werd het gebouw in gebruik genomen." (H.H.R. Roelofs Heyrmans 1906)
